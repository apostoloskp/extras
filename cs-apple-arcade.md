## Η περίπτωση του Apple Arcade

Το Apple Arcade, η gaming υπηρεσία της Apple η οποία επιτρέπει στους χρήστες να κατεβάζουν και να παίζουν παιχνίδια, είναι πλέον διαθέσιμη και με ετήσια συνδρομή, εκτός από τη μηνιαία που υπήρχε ήδη ως επιλογή.

![](atm-apple-arcade.md){.figure}

Έως τώρα το Apple Arcade ήταν διαθέσιμο στις ΗΠΑ με μηνιαία συνδρομή η οποία κόστιζε $4.99 με το συνολικό ετήσιο κόστος να έφτανε τα $59.98. Πλέον, με την ανανεωμένη ετήσια συνδρομή στα $49.99 ο χρήστης μπορεί να εξοικονομήσει περίπου $10, αν φυσικά επιλέξει να προπληρώσει για όλο το χρόνο.

Για να αλλάξει κάποιος στην ετήσια συνδρομή σε συσκευή iOS, θα χρειαστεί να ανοίξει το App Store, να επιλέξει τη φωτογραφία χρήστη στο πάνω δεξί μέρος, να ανοίξει την καρτέλα με τις συνδρομές και μέσα στο Apple Arcade να διαλέξει τη νέα συνδρομή.

Το Apple Arcade παρέχει πρόσβαση σε περισσότερα από 100 παιχνίδια για το iPhone, iPad, Apple TV και Mac, όλα χωρίς διαφημίσεις ή επιπλέον πληρωμές κατά τη διάρκεια του παιχνιδιού.
